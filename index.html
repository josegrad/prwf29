<!DOCTYPE html>
<html>
<head>
<meta name="viewport" content="width=device-width, initial-scale=1">
<meta http-equiv="Content-Type" content="text/html; charset=UTF-8">
<link href="https://wsman.heroku.com/stylesheets/validationEngine.jquery.css?1331044481" media="screen" rel="stylesheet" type="text/css">
<link href="https://wsman.heroku.com/stylesheets/mobile.css" media="screen" rel="stylesheet" type="text/css">
<script src="jquery.js"></script><script src="https://wsman.heroku.com/javascripts/languages/jquery.validationEngine-en.js?1331044481" type="text/javascript"></script><script src="https://wsman.heroku.com/javascripts/jquery.validationEngine.js?1331044481" type="text/javascript"></script><script src="https://wsman.heroku.com/javascripts/jquery.autoellipsis-1.0.3.min.js?1331044481" type="text/javascript"></script><meta name="csrf-param" content="authenticity_token">
<meta name="csrf-token" content="L5o1BXGxt+tNBUrodBV9dYsNuXvWjAsjNUbQLwFVSX4=">
</head>
<body>
	<div class="main_container clearfix">
		<script type="text/javascript">

</script><div data-role="content" data-inset="false" style="margin: 0; padding: 0; padding-top: 10px;">


  <div class="column" style="background: transparent;">
      <article id="9108" class="article article_index_0"><span class="entry_date">Mon, 05 Mar 2012 16:45:32 +0000</span>
      	<div class="summary_entry_title">Sobre mercat, economia i art al Club de Lectura</div>
      	<div class="entry_title">Sobre mercat, economia i art al Club de Lectura</div>
      	<div style="clear: both;"></div>
      	<div class="entry_summary">La conversa amb el crític i comissari Valentín Roma, autor de Rostros (editorial Periférica, 2012), sobre l’assaig De cómo Nueva York robó la idea de arte moderno de Serge Guilbaut, va ser un recorregut per tot un seguit de fets històrics i d’idees fonamentals per entendre les arts visuals del segle XX.

El llibre de Guilbaut, [...]</div>
      	<div class="reading">
<p>La conversa amb el crític i comissari Valentín Roma, autor de <em>Rostros</em> (editorial Periférica, 2012), sobre l’assaig <em>De cómo Nueva York robó la idea de arte moderno</em> de<strong> Serge Guilbaut</strong>, va ser un <strong>recorregut per tot un seguit de fets històrics i d’idees fonamentals per entendre les arts visuals del segle XX</strong>.</p>
<p style="text-align: center;"><img class="aligncenter size-full wp-image-8183" title="De cómo Nueva York robó la idea de arte moderno" src="club-lectura.jpeg" alt='Portada "De cómo Nueva York robó la idea de arte moderno"' width="300"></p>
<p><span id="more-8176"></span>El llibre de Guilbaut, publicat als anys 80 als EEUU i traduït fa cinc anys pel MACBA, arrel de l’exposició “Sota la bomba”, estudia <strong>com es va configurar una xarxa de creadors</strong> (com Motherwell, Rothko o Pollock)<strong> i de crítics, en el context polític convuls de mitjans del segle passat</strong>, que va aprofitar la desgràcia europea per inventar un art genuïnament americà i, alhora, amb projecció internacional. Modern.</p>
<p>Roma va analitzar les conseqüències: la relació de l’expressionisme abstracte amb Warhol i el pop. I els paral·lelismes possibles, pel que fa al treball amb el trauma històric, entre la reacció a la guerra mundial i la bomba atòmica i la reacció artística a l’11-S. <strong>Picasso </strong>va aparèixer com a centre del mapa de Guilbaut, perquè va ser ell qui, involuntàriament, <strong>va crear el sistema comercial de l’art entre França i els Estats Units, que el teòric francès analitza amb precisió</strong>. “Amb Picasso canvia el sistema del mercat de l’art a EEUU”, indicà Roma, “el sistema actual de l’art, en clau econòmica, prové de Picasso. Una idea molt estesa en art contemporani és que amb Duchamp comença un nou règim en l’art, amb la percepció o idea que tothom pot ser artista i, que amb Picasso, neix la idea de l’artista geni. Amb l’exposició de Pedro G. Romero, que es vincula a aquest llibre, es vol invertir aquest concepte, sobretot a través de l’economia”.</p>
<p>La propera sessió serà sobre <em>Ubú rei</em>, d’Alfred Jarry, de manera que anirem encara més enrere, a les arrels (radicals) del segle XX.</p>
<p><strong>Jordi Carrión</strong></p>
<p><strong><em>Enllaços relacionats</em></strong></p>
<p>Seminari Intercanvis amb Pedro G. Romero</p>
<p>www.jorgecarrion.com</p>
</div>
      	<div class="options"></div>
      </article><div class="article_bottom_border"></div>
<a href="59.html#" onclick="javascript:void(0);" class="show_button_link" id="show_id_link_9108"><div class="show_button"><div id="triangle_9108" class="article_triangle"></div></div></a>
      <article id="9110" class="article article_index_1"><span class="entry_date">Mon, 27 Feb 2012 13:12:34 +0000</span>
      	<div class="summary_entry_title">El Museu Picasso es mobilitza</div>
      	<div class="entry_title">El Museu Picasso es mobilitza</div>
      	<div style="clear: both;"></div>
      	<div class="entry_summary">En el marc del congrés Mobile World Congress, Google ha seleccionat una sèrie de punts d’interès de la ciutat de Barcelona per oferir-los la possibilitat de col·laborar en la iniciativa “Barcelona Go Mobile”. Aquest projecte ha permès l’adaptació de les pàgines web dels llocs escollits a la seva versió mòbil.

Pàgina d’inici i pàgina d’una de [...]</div>
      	<div class="reading">
<p>En el marc del congrés Mobile World Congress, Google ha seleccionat una sèrie de punts d’interès de la ciutat de Barcelona per oferir-los la possibilitat de col·laborar en la iniciativa “Barcelona Go Mobile”. Aquest projecte ha permès l’adaptació de les pàgines web dels llocs escollits a la seva versió mòbil.</p>
<p style="text-align: center;"><img class="aligncenter size-full wp-image-8122" title="museu_picasso_01_p" src="museu_picasso_01_p.jpg" alt="" width="200"><img class="aligncenter size-full wp-image-8121" title="museu_picasso_02_p" src="museu_picasso_02_p.jpg" alt="" width="200"></p>
<h6 style="text-align: center;">Pàgina d’inici i pàgina d’una de les obres destacades de la col·lecció</h6>
<p><span id="more-8055"></span>D’un total de 26 punts, entre culturals, turístics, gastronòmics i d’oci, <strong>Google també ens ha convidat a participar d’aquesta iniciativa</strong> i aquí està el resultat: la web del Museu Picasso amb els seus continguts principals disponible al mòbil. La iniciativa ha comptat també amb la col·laboració de la Generalitat de Catalunya (a través del projecte Invest in Catalonia) i l’Ajuntament de Barcelona.</p>
<p>Actualment el museu ja disposa d’una aplicació gratuïta per IPhone per poder consultar la selecció de les obres destacades de la col·lecció del museu, així com una versió adaptada de la pàgina web que permet realitzar una visita virtual als patis del museu. Amb aquesta primera versió mòbil de la web el museu vol fer un pas més en l’aproximació a l’estil de vida dels usuaris i visitants. Si l’usuari és mòbil, el museu també ho ha de ser.</p>
<h6 style="text-align: center;"><img class="aligncenter size-full wp-image-8063" title="Go Mobile mapa" src="go_mobile_mama_2.jpg" alt="Go Mobile mapa localitzacions" width="450"></h6>
<h6 style="text-align: center;">Mapa de les localitzacions</h6>
<p>La xifra de persones que accedeixen a internet des de dispositius mòbils augmenta cada dia i la “era post PC”, com deia Steve Jobs, ja ha començat!<strong> </strong>En aquest cas, permetre que el públic, ja siguin turistes o gent local, tingui accés als continguts principals d’institucions culturals és un element fonamental que <strong>contribueix a la difusió i posada en valor del patrimoni cultural i artístic</strong>, i actualment existeixen alguns centres arreu del món que ja han posat fil a l’agulla. Per citar-ne uns quants amb la web adaptada a mòbil: el Museo del Prado, el Museum of Modern Art (MoMA), el Victoria &amp; Albert Museum, <span style="color: #ff0000;"><span style="color: #000000;">el Metropolitan Museum of Art, el </span></span>Van Gogh Museum d’Amsterdam, <span style="color: #000000;"> </span><span style="color: #ff0000;"><span style="color: #000000;">entre d’altres.</span><br></span></p>
<p>I com es fa l’adaptació? La feina no és fàcil. Requereix una tasca d’anàlisi de la informació, així com de resum i condensació, ja que en poc espai ha d’anar-hi tota la informació més important. Les <strong>pautes bàsiques</strong> que hem tingut en compte a l’hora de plantejar la nostra adaptació han estat:</p>
<ul>
<li> Selecció dels continguts més rellevants per a l’usuari</li>
<li>Condensació i esquematització de la informació</li>
<li>Ordenació per prioritats de l’usuari mòbil</li>
<li>Elaboració d’un disseny clar i navegabilitat senzilla</li>
</ul>
<p>En definitiva, molta informació en poc espai i ben estructurada, no sempre seguint el mateix esquema que la web del museu, ja que s’ha de tenir en compte que <strong>l’ús i continguts que busca un usuari de la web normal no és el mateix que el d’un usuari mòbil, i que el temps de què disposa per navegar és més reduït i més car</strong>.</p>
<p>La web del museu adaptada al mòbil està ja disponible. Amb tot, però, encara queden algunes coses per polir, així que qualsevol proposta de millora també serà benvinguda!</p>
<p><strong>Anna Guarro i Cristina Martín<br></strong></p>
</div>
      	<div class="options"></div>
      </article><div class="article_bottom_border"></div>
<a href="59.html#" onclick="javascript:void(0);" class="show_button_link" id="show_id_link_9110"><div class="show_button"><div id="triangle_9110" class="article_triangle"></div></div></a>
      <article id="9112" class="article article_index_2"><span class="entry_date">Thu, 16 Feb 2012 15:26:32 +0000</span>
      	<div class="summary_entry_title">El retrobament de dues amigues a través de l’espai, el temps i l’art</div>
      	<div class="entry_title">El retrobament de dues amigues a través de l’espai, el temps i l’art</div>
      	<div style="clear: both;"></div>
      	<div class="entry_summary">Després de dos anys separades en diferents sales del Museu Picasso de Barcelona, a finals del 2011 i com a conseqüència d’una redistribució de la col·lecció, dues de les nostres obres destacades -Cap de dona (Fernande), 1905, i Retrat de la senyora Canals, 1906, ara conegut com Retrat de Benedetta Bianco- han tornat a mostrar-se [...]</div>
      	<div class="reading">
<p>Després de dos anys separades en diferents sales del Museu Picasso de Barcelona, a finals del 2011 i com a conseqüència d’una redistribució de la col·lecció, dues de les nostres obres destacades -<em>Cap de dona (Fernande)</em>, 1905, i <em>Retrat de la senyora Canals</em>, 1906, ara conegut com <em>Retrat de Benedetta Bianco-</em> han tornat a mostrar-se dins del mateix espai, l’una al davant de l’altra.</p>
<p>La nova situació de les obres respon a la voluntat d’explicar <strong>la influència que les dues models que es troben darrere de l’escultura i el quadre van tenir en el món personal i artístic de Picasso </strong>en el París de principis del segle XX.</p>
<p style="text-align: center;"><img class="aligncenter size-full wp-image-7863" title="Bednedetta Bianco" src="Bednedetta-Bianco.jpg" alt="Benedetta Bianco" width="200"><img class="aligncenter size-full wp-image-7865" title="fernande_1" src="fernande_1.jpg" alt="Cap de Fernande " height="263"></p>
<h6 style="text-align: center;">
<em>Retrat de Benedetta Bianco | </em><em>Cap de dona (Fernande)</em>
</h6>
<p><span id="more-7862"></span>En el moment en què conegué Picasso, a l’estiu de 1904, Fernande Olivier feia de model per artistes i vivia a l’estudi del Bateau-Lavoir que el pintor Ricard Canals compartia amb la seva companya sentimental, la model italiana Benedetta Bianco. Durant aquells anys l’emblemàtic edifici de Montmartre estava habitat per artistes tan importants com Van Dongen, Gris, Brancusi o Modigliani, i va ser arrel de la incorporació de Picasso a aquesta comunitat que pintor i model es conegueren i s’inicià la seva turmentosa relació amorosa, que acabaria definitivament l’any 1912. Van ser uns anys també d’estreta amistat entre les dues parelles de pintors i models. Testimoni d’aquesta amistat forjada durant els anys de bohèmia al Bateau-Lavoir són <em>Una llotja als toros</em>, l’obra que signà Canals i en què Fernande i Benedetta van posar amb mantellines i vestits tradicionals espanyols, així com el propi retrat de què hem parlat a l’inici de l’article, on Picasso representà amb el mateix <em>leitmotiv</em> la dona del seu amic.</p>
<h6 style="text-align: center;"><img class="aligncenter size-full wp-image-8033" title="Una llotja als toros" src="toros.jpg" alt="Una llotja als toros de Riacard Canals" width="450"></h6>
<h6 style="text-align: center;">Riacard Canals. <em>Una llotja als toros</em>, 1904. Oli sobre tela. Col·lecció particular</h6>
<p>Juntament amb el canvi d’ubicació de les obres esmentades, s’ha dut a terme un <strong>canvi de títol del quadre, que s’havia conegut fins ara com el <em>Retrat de la senyora Canals</em>, i que passa a anomenar-se <em>Retrat de Benedetta Bianco</em></strong>. La modificació s’ha emprat per a reprendre el nom i cognom de la model del retrat, de manera conseqüent amb el criteri habitual de titulació de les obres picassianes,  i alhora, corregir una incongruència temporal. Es batejà com a “senyora Canals” el 1919, quan l’obra participà en l’Exposició d’Art de Barcelona. No obstant això, el quadre data del 1905, un any abans que Benedetta es convertís en la senyora Canals, raó per la qual s’ha volgut que recuperés com a títol el nom de soltera de la model italiana.</p>
<p style="text-align: center;"><img class="aligncenter size-full wp-image-7865" title="fernande_1" src="fernande_1.jpg" alt="Cap de Fernande frontal" height="180"><img class="aligncenter size-full wp-image-7866" title="fernande_2" src="fernande_2.jpg" alt="Cap de Fernande lateral dret" height="180"><img class="aligncenter size-full wp-image-7868" title="fernande_4" src="fernande_4.jpg" alt="Cap de Fernande lateral esquerra" height="180"><img class="aligncenter size-full wp-image-7867" title="fernande_3" src="fernande_3.jpg" alt="Cap de Fernande posterior" height="180"></p>
<h6 style="text-align: center;">Série del <em>Cap de dona (Fernande)</em>
</h6>
<p>Amb la redistribució d’obres que s’efectuà l’any passat a les sales del museu, han tornat a retrobar-se en el mateix espai l’escultura que representa el cap de la Fernande Olivier i el quadre de Benedetta Bianco, dues obres per a les quals van posar dues de les dones que millor representen l’esperit de l’època del Bateau-Lavoir i de clara influència en l’art de Picasso d’aquells anys, dos personatges fonamentals per a entendre les vivències personals i l’evolució artística del pintor. <strong>Ambdues amigues s’han retrobat, cara a cara, en els extrems de la sala 8 del Museu Picasso, gràcies a l’halo d’immortalitat que els confereix la història de l’art.</strong></p>
<p><strong>Isabel Moreno </strong><br>
En pràctiques del màster de Gestió del Patrimoni Cultural a la Universitat de Barcelona</p>
</div>
      	<div class="options"></div>
      </article><div class="article_bottom_border"></div>
<a href="59.html#" onclick="javascript:void(0);" class="show_button_link" id="show_id_link_9112"><div class="show_button"><div id="triangle_9112" class="article_triangle"></div></div></a>
      <article id="9114" class="article article_index_3"><span class="entry_date">Tue, 07 Feb 2012 17:28:41 +0000</span>
      	<div class="summary_entry_title">De prínceps i herois al Club de Lectura</div>
      	<div class="entry_title">De prínceps i herois al Club de Lectura</div>
      	<div style="clear: both;"></div>
      	<div class="entry_summary">La conversa sobre “Los príncipes valientes”, la novel·la autobiogràfica de Javier Pérez Andújar, en què parla de la relació de Santa Adrià del Besós amb Barcelona, del riu com a frontera vital, de com bastim la nostra imaginació de lectures i de mites culturals de caire molt divers, va estar marcada per una calidesa que [...]</div>
      	<div class="reading">
<p>La conversa sobre <em>“Los príncipes valientes</em><em>”</em>, la novel·la autobiogràfica de Javier Pérez Andújar, en què parla de la relació de Santa Adrià del Besós amb Barcelona, del riu com a frontera vital, de com bastim la nostra imaginació de lectures i de mites culturals de caire molt divers, va estar marcada per una calidesa que contrastava amb l’intens fred de l’exterior.</p>
<p style="text-align: center;"><img class="aligncenter size-full wp-image-7664" title="Porta Príncipes Valientes" src="principes.jpg" alt="Portada del llibre Los príncipes valientes" width="300"></p>
<p><em><span id="more-7661"></span>“Cada río tiene un escritor”,</em> expressà l’autor, que recorda com <em>“cruzábamos el río para buscar cultura, como esos héreos del TBO que dan título al libro y que cruzaban la frontera y volvían para fundar el clan”</em>. Però <strong>la cultura, defensa, existia tant en aquella Barcelona alhora distant i propera, com en l’allau d’informació que entrava per televisió</strong>, amb les telenovel·les de Colombo i Kojak, o en la transmissió oral de les històries i experiències familiars.</p>
<p>Així, durant una hora i mitja, el text va ser un pretext per parlar amb Pérez Andújar del nostre imaginari personal, de Poe, de Baudelaire i de la gran tradició literària que ha fet de la ciutat moderna el seu tema d’exploració o de la televisió als anys 70. <em>“Paseos con mi madre</em><em>”</em>, el nou llibre de Pérez Andújar, que completa l’anterior, també va formar part d’aquesta conversa informal sobre literatura, vida i art.</p>
<p>Per a la propera sessió, en canvi, tenim un assaig més aviat acadèmic, “De cómo Nueva York robó a París la idea de arte moderno<em>”</em>, de Serge Guilbaut, que presentarà Valentín Roma, autor del recent llibre “Rostros”.</p>
<p><strong>Jordi Carrión</strong><strong></strong></p>
<p><em><strong>Preguntes:</strong></em></p>
<p><strong>Una de les assistents habituals al Club de Lectura ens va enviar una pregunta per correu electrònic ja que no podia assistir: <em>“El título de Los príncipes valientes es muy hermoso. ¿Cómo surgió?”</em></strong></p>
<p>Com va indicar durant la sessió, el títol prové d’una historieta del TBO, <em>“El príncipe valiente”</em>, que va adoptar.</p>
<p>Javier, ens vàrem oblidar de fer-te una altra pregunta rebuda per correu electrònic: <strong>“Voldria comentar que m’ha agradat molt el llibre entre moltes altres coses perquè quan l’autor escriu sobre el seu barri, per exemple, està prenent partit (ser d’esquerres), però no ho utilitza de manera política ni dramàtica, sinó senzillament en fa ús per escriure poesia i fer literatura”.</strong></p>
</div>
      	<div class="options"></div>
      </article><div class="article_bottom_border"></div>
<a href="59.html#" onclick="javascript:void(0);" class="show_button_link" id="show_id_link_9114"><div class="show_button"><div id="triangle_9114" class="article_triangle"></div></div></a>
      <article id="9116" class="article article_index_4"><span class="entry_date">Tue, 24 Jan 2012 18:47:41 +0000</span>
      	<div class="summary_entry_title">Making of “Picasso, 1936. Empremtes d’una exposició”</div>
      	<div class="entry_title">Making of “Picasso, 1936. Empremtes d’una exposició”</div>
      	<div style="clear: both;"></div>
      	<div class="entry_summary">El muntatge de l’exposició “Picasso, 1936. Empremtes d’una exposició” va suposar un repte molt particular. Plantejàvem, des d’un museu d’art, una mostra sense obra original de cap tipus: en les pròpies paraules de la comissària de la mostra, Sílvia Domènech, el que es volia mostrar era una exposició de documents no amb documents, per tal [...]</div>
      	<div class="reading">
<p>El muntatge de l’exposició “Picasso, 1936. Empremtes d’una exposició” va suposar un repte molt particular. Plantejàvem, des d’un museu d’art, una mostra sense obra original de cap tipus: en les pròpies paraules de la comissària de la mostra, Sílvia Domènech, el que <strong>es volia mostrar era una exposició <em>de </em>documents no <em>amb </em>documents</strong>, per tal de conceptualitzar la significació de l’”Exposició Picasso” l’any 1936 a Barcelona, Madrid i Bilbao a partir de l’anàlisi dels arxius.</p>
<p style="text-align: center;"></p>
<h6 style="text-align: center;">Entrevista a Sílvia Domènech, comissària de l’exposició<span id="more-7411"></span>
</h6>
<p>A partir d’aquesta premissa <strong>es va decidir fer servir l’arxiu com a element principal i vinculant, i així poder explicar d’una forma més completa i precisa tant la pròpia exposició de l’any 36 com la xarxa social que es va formar</strong> per poder-la realitzar. Es va considerar interessant oferir al visitant la possibilitat d’interactuar de forma directa amb els continguts dels documents, és a dir, d’entrar a l’arxiu, i es pensá que utilitzar eines tecnològiques per fer-ho era l’opció més adient.</p>
<p>La feina va ser un <em>work in progress</em> entre l’equip del museu i l’equip de dissenyadors i programadors. Una feina experimental basada en un discurs expositiu diferent a l’habitual. Per tant, aquestes particularitats van provocar que el <em>making of</em> de l’exposició fos poc convencional. La paraula que definiria perfectament la feina realitzada durant els vuit dies de muntatge és “artesanal”, ja que tota l’exposició està elaborada a partir d’objectes i de programació específica al servei de la tesi de la comissària.</p>
<p style="text-align: center;"><img class="aligncenter size-full wp-image-7425" title="1936_5" src="1936_5.jpg" alt="Pantalla tàctil de l'exposició" width="400"></p>
<h6 style="text-align: center;">Pantalla tàctil de l’exposició</h6>
<p>Per tal d’explicar el discurs de l’arxiu es va crear la sala del <em>mapping</em>. Prenent com a base la correspondència de l’ADLAN (Amics de les Arts Noves, grup organitzador de la mostra), es va voler mostrar la gènesi dels documents i les seves relacions.</p>
<p>Els dissenyadors de la mostra van plantejar a la comissària que estructurés la informació a partir de <strong> deu conceptes clau que es veurien materialitzats en deu targetes que, en ser introduïdes en una taula especialment dissenyada per a l’exposició</strong>, generessin projeccions d’un contingut específic a la paret del <em>mapping</em> (format per còpies de cartes, retalls de premsa, fotografies i material gràfic de l’època) que permetessin conèixer els fets en relació amb l’exposició,  entendre la importància de la xarxa d’intel·lectuals que hi intervingueren i alhora permetre al visitant interactuar amb la informació.</p>
<p>Aquest va ser un procés complicat i molt interessant. Una de les discussions plantejades era el tema de la durada de les projeccions. El coneixement de la comissària sobre el tema era evidentment molt extens i s’havia de fer un esforç per resumir la informació. En un principi es va plantejar la possibilitat de recollir quinze conceptes, però finalment entre els dos equips es decidí que la millor opció era reduir el número de targetes per tal que l’experiència fos més àgil. Aquest exemple és molt representatiu ja que demostra la col·laboració constant entre els dos equips.</p>
<p style="text-align: center;"><img class="aligncenter size-full wp-image-7424" title="1936_4" src="1936_4.jpg" alt="Targetes que generen projeccions" width="400"></p>
<h6 style="text-align: center;">Targetes que generen projeccions</h6>
<p>Un altre element que es va construir mitjançant la feina d’ambdós equips va ser l’ontologia (formalització explícita d’un esquema conceptual compartit). L’objectiu d’aquesta ontologia era el d’entendre en profunditat la relació de Picasso amb els diferents agents que van intervenir en la realització de l’exposició, i les relacions entre ells.</p>
<p>El procés constà de dues parts, la primera es basà en la feina d’uns dels programadors amb la comissària. S’establiren els agents, les categories i el tipus de relacions que funcionarien com a base de l’ontologia. A continuació l’equip del museu començà a introduir tota la informació a partir d’una base de dades a la qual teníem accés <em>on line</em>. Més endavant es plantejà de quina manera es podria visualitzar aquesta base de dades i alhora es creà una aplicació específica de <em>software </em>per a visualitzar la ontologia de forma dinàmica. Es van fabricar <strong>dues taules metàl·liques que, mitjançant la utilització de pantalles tàctils, permeten a l’usuari navegar de forma directa pels diferents temes de l’ontologia</strong>. Per tal d’estructurar i acotar la informació de l’ontologia, es decidí crear diferents grups conceptuals que facilitéssin la navegació. La creació d’aquests grups va ser gradual: la comissària proposava un tipus de grup i relació i el programador ho gestionava, però no es podia confirmar que aquella relació seria definitiva fins que es veiés el resultat. D’aquesta forma es decidien tots els canvis, d’un a un i de forma conjunta entre tots els integrants de l’exposició.</p>
<p style="text-align: center;"><img class="aligncenter size-full wp-image-7422" title="1936_2" src="1936_2.jpg" alt="Comissària i visitants a l'exposició" width="450"></p>
<h6 style="text-align: center;">Comissària i visitants a l’exposició</h6>
<p>Per tant, aquest <em>making of</em> ha estat molt peculiar i s’ha basat en una feina conjunta que ha permès que un equip interdisciplinar treballés per tal de poder entrar dins d’un arxiu amb ajuda de la tecnologia.</p>
<p><strong>Mariona Tió</strong><br>
Coordinació “Picasso, 1936. Empremptes d’una exposició”</p>
<p><strong><em>Enllaços relacionats</em></strong></p>
<p>Parlarem de l’arxiu a la taula rodona “Documents, arxius i processos artístics” el dijous 26 de gener a les 19:30h. Si vols saber més de com l’arxiu narra històries, no t’ho perdis!</p>
<p>Entrevista amb Sílvia Domènech, comissària de l’exposició</p>
</div>
      	<div class="options"></div>
      </article><div class="article_bottom_border"></div>
<a href="59.html#" onclick="javascript:void(0);" class="show_button_link" id="show_id_link_9116"><div class="show_button"><div id="triangle_9116" class="article_triangle"></div></div></a>
  </div>
  <div class="column" style="background: transparent;">
        <article id="9109" class="article article_index_0"><span class="entry_date">Thu, 01 Mar 2012 12:26:18 +0000</span>
      	<div class="summary_entry_title">Picasso a la Tate</div>
        <div class="entry_title">Picasso a la Tate</div>
        <div style="clear: both"></div>
      	<div class="entry_summary">El passat 15 de febrer es va obrir al públic a la Tate Britain de Londres la monumental exposició “Picasso &amp; Modern British Art ”, que ressegueix tots els racons que associen Pablo Picasso al món artístic de les illes britàniques. Des de la seva influència en artistes com Duncan Grant i Wyndham Lewis, ja a la primera [...]</div>
       	<div class="reading">
<p>El passat 15 de febrer es va obrir al públic a la Tate Britain de Londres la monumental exposició “Picasso &amp; Modern British Art<em> </em><em>”</em>, que ressegueix tots els racons que associen Pablo Picasso al món artístic de les illes britàniques. Des de la seva influència en artistes com Duncan Grant i Wyndham Lewis, ja a la primera dècada del segle XX, fins a l’admiració i font d’inspiració que va representar per a figures imprescindibles com Ben Nicholson, Henry Moore o Francis Bacon sobretot en el període d’entreguerres i, ja a la segona meitat de segle, per a Graham Sutherland i David Hockney.</p>
<p style="text-align: center;"><img class="aligncenter size-full wp-image-8048" title="tate_flyer" src="tate_flyer.jpg" alt="Flyer de l'exposició" width="450"></p>
<p style="text-align: center;">
</p>
<p><span id="more-8044"></span>Malgrat que Picasso havia estat presentat a les Grafton Galleries de Londres en exposicions sobre l’art postimpressionista el 1910 i 1912, <strong>la seva repercussió no va ser definitiva fins a l’estada de l’artista malagueny a Londres el 1919 amb motiu de l’estrena d’<em>El Tricorn </em>de Manuel de Falla</strong>, per al qual havia fet el disseny del vestuari i els decorats.</p>
<p style="text-align: center;"><img class="aligncenter size-full wp-image-8084" title="catàleg" src="portada_p.jpg" alt='Portada Catàleg "Picasso &amp; Modern British Art"' width="230" height="290"><img class="aligncenter size-full wp-image-8085" title="catàleg contraportada" src="contraportada_p.jpg" alt='Contraportada catàleg "Picasso &amp; Modern British Art"' width="230"></p>
<h6 style="text-align: center;">Portada i contraportada del catàleg de l’exposició</h6>
<p>La Tate presenta obres pertanyents a col·leccions públiques i privades britàniques i vol<strong> remarcar la importància dels amics britànics de Picasso</strong>, com Douglas Cooper o Roland Penrose. Especial esment mereixen obres rarament exhibides com l’oli <em>Ampolla i llibres</em> del 1910-11, el retrat a llapis de Vladimir Polunin del 1919 o el tram de paret de la casa del company comunista JD Bernal, on Picasso va fer un dibuix al·legòric de la pau quan va viatjar per segona i darrera vegada a Anglaterra el 1950 com a delegat del Tercer Congrés Mundial de la Pau.</p>
<p style="text-align: center;"><img class="aligncenter size-full wp-image-8083" title="catàleg interior" src="interior_p.jpg" alt="Pàgina interior del catàleg de l'exposició" width="450"></p>
<h6 style="text-align: center;">Pàgina interior del catàleg de l’exposició amb obres de Henry Moore i Pablo Picasso</h6>
<p>La mostra reuneix un total de 135 obres i es clou amb la fonamental <em>La dansa</em> del 1925, que Picasso va accedir a vendre a la Tate cinc anys després de la gran retrospectiva que la pròpia Tate li havia organitzat el 1960, que havia atret gairebé mig milió de visitants. En aquesta mostra antològica s’havia mostrat la sèrie completa de <em>Las Meninas</em>, vuit anys abans que Picasso la donés sencera al nostre museu, que es <strong>complau a col·laborar-hi mitjançant la cessió de dos olis per a l’àmbit que la recorda</strong>.</p>
<p>La mostra es podrà veure fins al 15 de juliol, i a més tindrà una segona etapa a la Scottish National Gallery of Modern Art d’Edinburgh del 4 d’agost al 4 de novembre.</p>
<p><strong>Lluís Bagunyà</strong><br>
Contractació i Relacions Institucionals</p>
</div>
      	<div class="options"></div>
      </article><div class="article_bottom_border"></div>
      <a href="59.html#" onclick="javascript:void(0);" class="show_button_link" id="show_id_link_9109"><div class="show_button"><div id="triangle_9109" class="article_triangle"></div></div></a>
        <article id="9111" class="article article_index_1"><span class="entry_date">Mon, 20 Feb 2012 13:56:53 +0000</span>
      	<div class="summary_entry_title">La història de Barcelona a través dels patis medievals del Museu Picasso</div>
        <div class="entry_title">La història de Barcelona a través dels patis medievals del Museu Picasso</div>
        <div style="clear: both"></div>
      	<div class="entry_summary">Un dels primers encàrrecs del Centre de Coneixement i Recerca, poc després de la seva formació al 2009, va ser demanar a l’empresa Veclus, s.l. un estudi històric-arquitectònic de les cinc finques del carrer Montcada que configuren actualment el Museu.


    




            [...]</div>
       	<div class="reading">
<p>Un dels primers encàrrecs del Centre de Coneixement i Recerca, poc després de la seva formació al 2009, va ser demanar a l’empresa Veclus, s.l. un estudi històric-arquitectònic de les cinc finques del carrer Montcada que configuren actualment el Museu.<br></p>
<div id="pano" style="width:100%; height:100%;">
    <noscript>
<br><table style="width:100%;height:100%;"><tr style="valign:middle;">
<td>
<div style="text-align:center;">
            Per visualizar correctament la visita necessiteu :<br>
            Adobe Flash Player i un navegador web amb JavaScript.<br><br><br>
</div>
</td>
</tr></table>
<p></p>
</noscript>
<p>    </p>
</div>
<p><span id="more-7770"></span>La idea darrera aquest estudi era posar en valor el patrimoni arquitectònic que alberga actualment el Museu Picasso per donar-lo a conèixer, integrar-lo en la pròpia dinàmica del museu i posar en marxa línees de conservació.</p>
<p>El treball de recerca i estudi es va fer en dues fases durant els anys 2009 i 2010. La <strong>primera fase </strong>va consistir en el <strong>buidatge documental per reconstruir la història de cadascuna de les finques</strong>. Aquesta feina va partir de la documentació que ja es conservava al museu i es va centrar especialment en la documentació medieval sobre l’origen de les finques, la documentació moderna notarial i la documentació contemporània.</p>
<p style="text-align: center;"><img class="aligncenter size-full wp-image-7779" title="Palau Baró de Castellet" src="pati_2.jpg" alt="Finestra renaixentista del Palau Baró de Castellet" width="186" height="230"><img class="aligncenter size-full wp-image-7781" title="Pati Finestres" src="pati_4.jpg" alt="Mènsula de suport de la tribuna del pati del Palau Finestres" height="230"></p>
<h6 style="text-align: center;">Finestra renaixentista del Palau Baró de Castellet | Mènsula de suport de la tribuna del pati del Palau Finestres</h6>
<p>La <strong>segona fase</strong>, duta a terme l’any 2010, va consistir en l’<strong>estudi històrico-arquitectònic dels edificis</strong>, tot desenvolupant les següents feines:</p>
<ul>
<li>Identificar i valorar patrimonialment els elements singulars o d’especial rellevància dels edificis</li>
<li>Determinar el seu estat de conservació</li>
<li>Desenvolupar cronologies i datacions absolutes tant de les estructures de referència com dels elements singulars</li>
<li>Generar una reconstrucció arquitectònica amb propostes gràfiques individualitzades de l’evolució de cada edifici, des dels orígens fins a l’actualitat</li>
<li>Elaborar una proposta de les possibles línees de conservació, restauració i arranjament dels elements d’especial rellevància històrica de cada edifici</li>
</ul>
<p>Amb la finalització d’aquest encàrrec, el museu disposa de la base científica necessària per difondre i integrar en el seu discurs el patrimoni arquitectònic que alberga.</p>
<p>En aquest sentit, s’han fet ja unes primeres actuacions per tal de difondre la informació que s’ha obtingut d’aquest estudi. D’una banda, l’any passat vàrem presentar la visita virtual als patis del museu, que permet un visionat en 360º dels patis, amb la possibilitat d’acostar-se a detalls i elements dels mateixos, alguns dels quals gairebé no són visibles des del mateix museu! L’aplicació també permet <strong>ampliar la informació sobre els patis i alguns dels elements més destacats</strong>, ja sigui pel seu valor patrimonial o històric.</p>
<p style="text-align: center;"><img class="aligncenter size-full wp-image-7780" title="Palau Meca" src="pati_3.jpg" alt="Arc medieval sota l’escala del Palau Meca" height="94"><img class="aligncenter size-full wp-image-7778" title="Palau Aguilar" src="pati_1.jpg" alt="Llinda de finestra amb caps, escuts i finestrals gòtics del Palau Aguilar" width="350"></p>
<h6 style="text-align: center;">Arc medieval sota l’escala del Palau Meca | Llinda de finestra amb caps, escuts i finestrals gòtics del Palau Aguilar</h6>
<p>Amb la necessària i gran tasca de resum i selecció d’informació que va comportar la visita virtual, quan Biblioteques de Barcelona va proposar al grup d’Articket que creéssim el programa “Els museus des de dins”, des del Picasso ens va fer il·lusió posar a l’abast del públic local aquesta informació, i vam proposar fer una visita guiada per explicar-la <em>in situ</em>.</p>
<p>Malgrat l’intens fred d’aquest febrer, la visita s’ha realitzat amb gran èxit, i donada la demanda, s’ha repetit! Com que molta gent no hi ha pogut assistir per falta d’espai, s’ha decidit<strong> incorporar una visita a l’estiu, per gaudir dels patis amb més bon temps</strong>: una visita que permetrà no només aprendre sobre aquests edificis si no també sobre més de 700 anys d’història de la ciutat.</p>
<p><strong>Sílvia Domènech i Anna Guarro</strong></p>
</div>
      	<div class="options"></div>
      </article><div class="article_bottom_border"></div>
      <a href="59.html#" onclick="javascript:void(0);" class="show_button_link" id="show_id_link_9111"><div class="show_button"><div id="triangle_9111" class="article_triangle"></div></div></a>
        <article id="9113" class="article article_index_2"><span class="entry_date">Thu, 09 Feb 2012 15:20:11 +0000</span>
      	<div class="summary_entry_title">Comiat al Picasso amb fotos de públics</div>
        <div class="entry_title">Comiat al Picasso amb fotos de públics</div>
        <div style="clear: both"></div>
      	<div class="entry_summary">Després de més de cinc anys al Museu Picasso, treballant en molts projectes, però especialment en temes web i xarxes socials, se’m fa estrany escriure un darrer post. I he pensat que una bona manera d’acomiadar-me era publicant una selecció de fotos que he anat fent al públic d’obres de Picasso a museus d’arreu.  Als [...]</div>
       	<div class="reading">
<p>Després de més de cinc anys al Museu Picasso, treballant en molts projectes, però especialment en temes web i xarxes socials, se’m fa estrany escriure un darrer post. I he pensat que una bona manera d’acomiadar-me era publicant una <strong>selecció de fotos que he anat fent al públic d’obres de Picasso a museus d’arreu</strong>.  Als museus, a més de les obres i de la museografia resulta molt interessant observar el públic. Ja fa temps vaig començar una sèrie d’àlbums a Flickr sobre el públic dels museus. Visitants mirant, fotografiant, conversant, ensenyant, gaudint, interactuant, llegint, explorant, copiant, escoltant, compartint i més ens mostren les múltiples cares de l’experiència als museus. Una experiència de visita que hem encara d’esforçar-nos més per aconseguir que sigui d’una major qualitat i diversitat.</p>
<p style="text-align: center;"><img class="aligncenter size-full wp-image-7685" title="Atlanta_Museum_of_Art" src="Atlanta_Museum_of_Art.jpg" alt="" width="180"><img class="aligncenter size-full wp-image-7686" title="Atlanta_Museum_of_Art (1)" src="Atlanta_Museum_of_Art-1.jpg" alt="" width="180"><img class="aligncenter size-full wp-image-7687" title="Atlanta_Museum_of_Art (2)" src="Atlanta_Museum_of_Art-2.jpg" alt="" width="180"></p>
<h6 style="text-align: center;">Atlanta Museum of Art</h6>
<p style="text-align: center;"><span id="more-7647"></span><img class="aligncenter size-full wp-image-7690" title="CentrePompidou_p" src="CentrePompidou_p.jpg" alt="" width="230"><img class="aligncenter size-full wp-image-7689" title="CentrePompidou (1)_p" src="CentrePompidou-1_p.jpg" alt="" width="230"></p>
<h6 style="text-align: center;">Centre Pompidou</h6>
<p style="text-align: center;">
</p>
<p style="text-align: center;"><img class="aligncenter size-full wp-image-7699" title="MPB_p" src="MPB_p.jpg" alt="" width="230"><img class="aligncenter size-full wp-image-7698" title="MPB_Meninas_p" src="MPB_Meninas_p.jpg" alt="" width="230"></p>
<p style="text-align: center;"><img class="aligncenter size-full wp-image-7697" title="MPB_expoDevorarParis_p" src="MPB_expoDevorarParis_p.jpg" alt="" width="180"><img class="aligncenter size-full wp-image-7700" title="MPB3_p" src="MPB3_p.jpg" alt="" width="180"><img class="aligncenter size-full wp-image-7701" title="MPB4_p" src="MPB4_p.jpg" alt="" width="180"></p>
<h6 style="text-align: center;">Museu Picasso de Barcelona</h6>
<p style="text-align: center;"><img class="aligncenter size-full wp-image-7691" title="Courtauld_Londres" src="Courtauld_Londres.jpg" alt="" width="200"><img class="aligncenter size-full wp-image-7688" title="BrroklynMuseum_NY_p" src="BrroklynMuseum_NY_p.jpg" alt="" width="200"></p>
<h6 style="text-align: center;">Courtauld, Londres i Broklyn Museum, Nova York</h6>
<p style="text-align: center;"><img class="aligncenter size-full wp-image-7696" title="MOMA_p" src="MOMA_p.jpg" alt="" width="180"><img class="aligncenter size-full wp-image-7692" title="MoMA_2_p" src="MoMA_2_p.jpg" alt="" width="180"><img class="aligncenter size-full wp-image-7693" title="MOMA_3_p" src="MOMA_3_p.jpg" alt="" width="180"></p>
<p style="text-align: center;"><img class="aligncenter size-full wp-image-7694" title="MoMA_4_p" src="MoMA_4_p.jpg" alt="" width="200"><img class="aligncenter size-full wp-image-7695" title="MoMa_5_p" src="MoMa_5_p.jpg" alt="" width="200"></p>
<h6 style="text-align: center;">MoMA, Nova York</h6>
<p style="text-align: center;"><img class="aligncenter size-full wp-image-7702" title="Philadelphia_Museum_ofArt (1)_p" src="Philadelphia_Museum_ofArt-1_p.jpg" alt="" width="230"><img class="aligncenter size-full wp-image-7703" title="Philadelphia_Museum_ofArt_p" src="Philadelphia_Museum_ofArt_p.jpg" alt="" width="230"></p>
<h6 style="text-align: center;">Philadelphia Museum of Art</h6>
<p style="text-align: center;"><img class="aligncenter size-full wp-image-7704" title="TateModern (1)_p" src="TateModern-1_p.jpg" alt="" height="230"><img class="aligncenter size-full wp-image-7684" title="TateModern_p" src="TateModern_p.jpg" alt="" height="230"></p>
<h6 style="text-align: center;">Tate Modern</h6>
<p>Doncs arribem al torn d’agraïments: als companys i companyes del Picasso perquè tot el que hem fet ha estat una tasca d’equip (sí, en 5 anys hem, fet feina de 10!!) , al director, Pepe Serra, per la confiança aquesta etapa del Picasso com ara en la nova etapa al Mnac, als companys d’altres museus de Barcelona, Catalunya i el món i, sobretot,<strong> a vosaltres lectors del blog, seguidors a twitter, amics a facebook, usuaris de la web perquè ens heu donat el sentit d’anar més enllà cada dia</strong>. Gràcies a tot@s i… ens veiem al Mnac!!</p>
<p><strong>Conxa Rodà</strong></p>
</div>
      	<div class="options"></div>
      </article><div class="article_bottom_border"></div>
      <a href="59.html#" onclick="javascript:void(0);" class="show_button_link" id="show_id_link_9113"><div class="show_button"><div id="triangle_9113" class="article_triangle"></div></div></a>
        <article id="9115" class="article article_index_3"><span class="entry_date">Tue, 31 Jan 2012 10:51:38 +0000</span>
      	<div class="summary_entry_title">Comiat de Pepe Serra: balanç d’una etapa</div>
        <div class="entry_title">Comiat de Pepe Serra: balanç d’una etapa</div>
        <div style="clear: both"></div>
      	<div class="entry_summary">Quan el nostre director Pepe Serra es va acomiadar de l’equip del museu ens va dir: “Hem fet en 5 anys la feina de 10″. I aquí un petit recull dels projectes que s’han dut a terme durant els seus anys de direcció.
· Investigació i desenvolupament d’exposicions que aporten coneixement i valor afegit











Devorar París “Picasso [...]</div>
       	<div class="reading">
<p>Quan el nostre director Pepe Serra es va acomiadar de l’equip del museu ens va dir: “Hem fet en 5 anys la feina de 10″. I aquí un petit recull dels projectes que s’han dut a terme durant els seus anys de direcció.</p>
<p><strong>· Investigació i desenvolupament d’exposicions </strong>que aporten coneixement i valor afegit</p>
<table border="0" cellspacing="0" cellpadding="0" align="center"><tbody>
<tr>
<td rowspan="2" width="253" valign="top"><img class="aligncenter size-full wp-image-5929" title="Autoretrat amb paleta" src="devorar.jpg" alt="Autoretrat amb paleta" width="252"></td>
<td width="246" valign="top"><img class="aligncenter size-full wp-image-7498" title="Picasso davant Degas" src="degas_p.jpg" alt="Picasso davant Degas" width="230"></td>
</tr>
<tr>
<td width="246" valign="top"><img class="aligncenter size-full wp-image-2507" title='Obra de la exposición "Picasso ante Degas"' src="Picasso-Degas-1_ESCOLLIDA.jpg" alt="" width="230"></td>
</tr>
</tbody></table>
<h6 style="text-align: center;">Devorar París “Picasso 1900-1907” (2011). <em>Autoretrat amb paleta</em>. Picasso. París, 1906  |  Picasso davant Degas (2010)<span id="more-7198"></span>
</h6>
<p style="text-align: center;"><img class="aligncenter size-full wp-image-7204" title="meninas" src="meninas.jpg" alt="Sala Las Meninas" width="230"><img class="aligncenter size-full wp-image-7202" title="lee" src="lee.gif" alt="Cartell exposició Lee Miller" height="184"></p>
<h6 style="text-align: center;">Oblidant Velázquez. <em>Las Meninas</em> (2008). Foto: Lafotogràfica | Lee Miller. Picasso en privat (2007)</h6>
<p><strong>· Entrada de la </strong><strong>creació contemporània al museu</strong></p>
<h6 style="text-align: center;">
<img class="aligncenter size-full wp-image-7200" title="Graham" src="graham.jpg" alt="" height="180"><img class="aligncenter size-full wp-image-7509" title="performances" src="performances.jpg" alt="Performance amb pintura" height="180">
</h6>
<h6 style="text-align: center;">Rodney Graham. Possible Abstractions (2010) | Cicle de performances</h6>
<p><strong>· Nova instal·lació de la sèrie <em>Las Meninas</em><em> </em>presentades de forma cronològica</strong></p>
<p style="text-align: center;"><img class="aligncenter size-full wp-image-7207" title="meninas_instalació_1" src="meninas_instalaci%C3%B3_2.jpg" alt="Nova instal·lació de Las Meninas" height="180"><img class="aligncenter size-full wp-image-7513" title="meninas_gent" src="meninas_gent.jpg" alt="Visitants passejant-se per la nova instal·lació de Las Meninas" height="180"></p>
<p><strong>· Donació d’un esbós de <em>Las Meninas</em> per part de Catherine Hutin</strong> filla de Jacqueline Picasso, al museu</p>
<table border="0" cellspacing="0" cellpadding="0" align="center"><tbody><tr>
<td width="272" valign="top"><img class="aligncenter size-full wp-image-7205" title="meninas_esbos" src="meninas_esbos.jpg" alt="Esbós preparatori de Las Meninas" width="210" height="166"></td>
<td width="208" valign="middle">
<h6>Pablo Picasso Esbós per a <em>Las Meninas</em> Canes, 16 d’agost de1957 Llapis de color sobre paper 24 x 30,5 cm Donatiu Catherine Hutin MPB 113.292</h6>
</td>
</tr></tbody></table>
<p><strong>· Increment de préstecs internacionals </strong>per tal d’estar present en els projectes expositius de major importància relacionats amb Picasso arreu del món:</p>
<p style="text-align: center;"><img class="aligncenter size-full wp-image-7199" title="arlequi" src="arlequi.jpg" alt="L'Arlequí de Picasso" height="180"><img class="aligncenter size-full wp-image-7209" title="meninas_viatge" src="meninas_viatge.jpg" alt="Las Meninas a la caixa d'embalatge" height="180"></p>
<h6 style="text-align: center;">Preparatius pel viatge de l’<em>Arlequ</em>í i <em>Las Meninas</em>. Col·locació de l’obra a la caixa de transport</h6>
<p style="padding-left: 30px;">-  L’<em>Arlequí</em> ha viatjat a Roma per a l’exposició “Picasso 1917-1937: l’Arlecchino dell’Arte” (2008-2009) i a Los Angeles County Museum of Art (2010-2011).</p>
<p style="padding-left: 30px;">-  Set quadres de la sèrie <em>Las Meninas</em>, <em>la Nana</em>, un autoretrat i els retrats de Sabartés i Casagemas han estat prestats a les Galeries nationales du Grand Palais de París per a l’exposició “Picasso et les Maîtres” <em>Las Meninas</em> també han anat a la National  Gallery de Londres (2008-2009).</p>
<p style="padding-left: 30px;"><strong>- </strong><em>L’espera (Margot)</em> ha estat prestada a The Metropolitan Museum of Art de Nova York, al The Art Institute of Chicago i al Musée d’Orsay de París (2006-2007).<strong> </strong></p>
<p><strong>· Renovació de la web i desenvolupament de l’estratègia i les accions de comunicació 2.0 i les xarxes socials</strong>, que van obtenir el premi <em>Best of the Web</em> als EUA, 2010</p>
<p style="text-align: center;"><strong><img class="aligncenter size-full wp-image-7214" style="border: 1px solid grey;" title="web" src="web.jpg" alt="Home de la web del museu" width="400"></strong></p>
<p style="text-align: center;"><strong><br></strong></p>
<p><strong>· Preparació de la col·lecció <em>online</em> i bolcatge a la web</strong></p>
<p style="text-align: center;"><img class="size-full wp-image-7521  aligncenter" title="colleccio" src="colleccio.jpg" alt="" width="374" height="158"></p>
<p><strong>· Millores en la gestió de públics amb la inclusió de la venda d’entrades <em>online</em>, </strong>la definició de franges horàries per grups i la posada en marxa del<strong> Carnet del Museu Picasso</strong></p>
<p style="text-align: center;"><img class="aligncenter size-full wp-image-7522" title="carnet" src="carnet.jpg" alt="Carnet del museu" height="240"><img class="aligncenter size-full wp-image-7523" title="audioguia" src="audioguia.jpg" alt="Audioguia del museu" height="240"></p>
<p><strong>· Edició d’una nova audioguia multimèdia en vuit idiomes</strong></p>
<p><strong>· Rrestauració dels sostres</strong><strong> del Palau Aguilar amb el descobriment de policromies medievals </strong>i realització d’un <strong>estudi radiogràfic de la col·lecció</strong></p>
<p style="text-align: center;"><strong><img class="aligncenter size-full wp-image-6816" title="restauracio_1_p" src="restauracio_1_p.jpg" alt="Restauració del sostre del Palau Aguilar" width="230"><img class="aligncenter size-full wp-image-7211" title="raig_x" src="raig_x.jpg" alt="" height="173"><br></strong></p>
<h6 style="text-align: center;">Restauració del sostre del Palau Aguilar | Aplicació de la pistola de fluorescència de raigs X al <em>Cap de dona (Fernande Olivier)</em><em> </em>
</h6>
<p><strong>· Creació del nou Centre de Coneixement i Recerca </strong>en un edifici de nova construcció a la plaça Sabartés</p>
<p style="text-align: center;"><img class="aligncenter size-full wp-image-7528" title="biblio" src="biblio.jpg" alt="Biblioteca del Centre de Coneixement i Recerca" width="400"></p>
<h6 style="text-align: center;">Interior del Centre de Coneixement i Recerca durant unes jornades. Foto: Conxa Rodà</h6>
<p><strong>· Creació del Servei Educatiu </strong>i treball del museu per esdevenir un <strong>recurs educatiu</strong><strong> per a tots els nivells</strong></p>
<h6 style="text-align: center;">
<img class="aligncenter size-full wp-image-4676" title="barri" src="barri_1.jpg" alt="Cartell projectes de Barri" width="300"><img class="aligncenter size-full wp-image-7530" title="fulleto_serveis_educatius_41" src="fulleto_serveis_educatius_41.jpg" alt="Estudiants al taller de Las Meninas" height="223">
</h6>
<h6 style="text-align: center;">Projectes de barri | Visita dinamitzada sobre <em>Las Meninas </em>a primària</h6>
<p><strong>· Increment de la programació d’activitats</strong><strong> </strong>entorn de la col·lecció i de les exposicions temporals. Desenvolupament de <strong>projectes en col·laboració amb altres entitats i aproximació al barri</strong></p>
<p style="text-align: center;"><strong><img class="aligncenter size-full wp-image-7213" title="vist_per" src="vist_per.jpg" alt="Frederic Amat" width="180"><img class="aligncenter size-full wp-image-7201" title="gravat" src="gravat.jpg" alt="Taller de xil·lografia i gravat japonès" width="180"><img class="aligncenter size-full wp-image-7534" title="big_draw" src="big_draw.jpg" alt="Participants al Big Draw" height="120"><br></strong></p>
<h6 style="text-align: center;">Parlem de pintura amb Frederic Amat. Foto: Jordi Mota |<strong> </strong>Taller de xilografia i gravat japonès. Foto: Jordi Mota |  Big Draw. La Festa del Dibuix. Foto: Bárbara Piffre</h6>
<p><strong>· Posada en marxa i impartició del postgrau en Gestió Museística: “Com es fa funcionar un museu”</strong> amb col·laboració amb l’Institut d’Educació Contínua (IDEC) de la Universitat Pompeu Fabra (UPF)</p>
<p style="text-align: center;"><img class="aligncenter size-full wp-image-7652" title="postgrau" src="5375063989_0fe2609e91_z.jpg" alt="Alumnes del Postgrau en gestió museística" width="400"></p>
<p><strong>· Llançament d’una nova línia editorial </strong>amb les col·leccions Abstract i Focus</p>
<h6 style="text-align: center;">
<img class="aligncenter size-full wp-image-2483" style="border: 1px solid grey;" title="Abstract" src="abstract.jpg" alt='Portada de la publicació Abstract de la exposició "Picasso davant Degas"' height="200"><img class="aligncenter size-full wp-image-7317" style="border-image: initial; border: 1px solid grey;" title="focus_portada" src="focus_portada.jpg" alt="Portada de la publicació Focus de l'exposició &quot;Picasso 1936. Empremptes d'una exposició&quot;" height="200">
</h6>
<h6 style="text-align: center;">L’<strong>Abstract </strong>és un fullet que acompanya algunes exposicions   temporals del museu. Inclou un resum dels àmbits, una selecció de les   peces més importants i algunes cites procedents del catàleg.  La   col·lecció <strong>Focus </strong>està formada per una sèrie d’opuscles que   acompanyen les exposicions de petit i mig format, l’objectiu de les   quals és aprofundir en l’anàlisi d’obres concretes de les col·leccions   del museu.</h6>
<p>· Creació d’una <strong>Xarxa Picassiana</strong> en col·laboració amb d’altres institucions que gestionen espais dedicats a l’artista entre les que destaquem l’ajuntament Gósol, el centre Picasso d’Horta de Sant Joan, el Museu de  Cadaqués i la Fundació Palau de Caldes d’Estrac.</p>
<p>I també tenim <strong>projectes</strong> <strong>en procés</strong> molt avançat!</p>
<p>· Procés cap a creació d’una Fundació Museu Picasso Barcelona</p>
<p>· Nova ordenació i presentació de la col·lecció permanent</p>
<p>· Edició d’una nova guia en paper del museu</p>
<p>· Producció d’un audiovisual de 50 min. <em>Picasso i Barcelona</em></p>
<p>Potser sí que hem fet en 5 anys feina de 10. Què en penseu?<br><strong> </strong></p>
<p><strong>Redacció del Museu</strong></p>
<p><strong> </strong></p>
</div>
      	<div class="options"></div>
      </article><div class="article_bottom_border"></div>
      <a href="59.html#" onclick="javascript:void(0);" class="show_button_link" id="show_id_link_9115"><div class="show_button"><div id="triangle_9115" class="article_triangle"></div></div></a>
        <article id="9117" class="article article_index_4"><span class="entry_date">Thu, 19 Jan 2012 13:33:53 +0000</span>
      	<div class="summary_entry_title">Les peces d’un trencaclosques</div>
        <div class="entry_title">Les peces d’un trencaclosques</div>
        <div style="clear: both"></div>
      	<div class="entry_summary">De sempre m’han agradat els llibres amb imatges. Quan era petita passava força tardes asseguda al sofà fullejant algun dels pocs llibres amb fotografies que hi havia a casa. Anys més tard, vaig treballar fent d’editora d’una col·lecció de llibres d’història —també il·lustrats— i el meu cap d’aleshores ens deia que calia que les combinacions [...]</div>
       	<div class="reading">
<p>De sempre m’han agradat els llibres amb imatges. Quan era petita passava força tardes asseguda al sofà fullejant algun dels pocs llibres amb fotografies que hi havia a casa. Anys més tard, vaig treballar fent d’editora d’una col·lecció de llibres d’història —també il·lustrats— i el meu cap d’aleshores ens deia que<strong> calia que les combinacions d’imatges parlessin per elles mateixes</strong>.</p>
<h6 style="text-align: center;">
<img class="size-full wp-image-7319  aligncenter" style="border: 1px solid grey;" title="Página_6" src="P%C3%A1gina_6.jpg" alt="" width="230"><img class="aligncenter size-full wp-image-7351" style="border: 1px solid grey;" title="Pagina 6_def" src="Pagina-6_def.jpg" alt="Versió definitiva" width="230" height="167">
</h6>
<h6 style="text-align: center;">Versións provisional i definitiva d’una de les pàgines del núm. 2 de la col·lecció Focus “Picasso 1936. Empremptes d’una exposició”</h6>
<h6 style="text-align: center;"><span id="more-7303"></span></h6>
<p style="text-align: center;">
</p>
<p>Encara ara m’encanto passant fulls i tractant de trobar un fil a qualsevol llibre amb fotografies que tingui entre les mans. Potser per això segueixo entestant-me també a creure que cada edició nova que fem al museu ha de poder ser vista com una mena de narració.</p>
<p>Assolir aquest objectiu no sempre és fàcil. Quan fem els catàlegs d’exposicions de gran format sabem que estem construint una peça única; els encerts i els errors de cadascuna ens ajuden a millorar la següent. Però quan es tracta d’una col·lecció de llibres el repte és més gran, perquè les pautes de la maqueta base no es poden canviar. I aquest és el cas de <strong>la col·lecció Focus, que va ser pensada per deixar testimoni de les exposicions de petit format </strong>que el museu es proposava fer al voltant de peces dels seus fons.</p>
<h6 style="text-align: center;"><img class="size-full wp-image-7317  aligncenter" title="focus_portada" src="focus_portada.jpg" alt="Portada de la publicació Focus de l'exposició &quot;Picasso 1936. Empremptes d'una exposició&quot;" width="202" height="264"></h6>
<h6 style="text-align: center;">Portada del núm. 2 de la col·lecció Focus</h6>
<p>La feina de disseny la vam encarregar a Edicions de l’Eixample, que va crear una maqueta magnífica que respon perfectament a les característiques del projecte. Les dimensions, el paper, les caixes de text, la tipografia, l’estructura interna de dues parts ben diferenciades (text i imatges) i la sobrecoberta il·lustrada considerem que són un encert.</p>
<p style="text-align: center;"><img class="size-full wp-image-7318      aligncenter" style="border: 1px solid grey;" title="esbós a mà" src="llan%C3%A7at-a-ma_p.jpg" alt="Esbós a mà de la maquetació de la publicació" width="400"></p>
<h6 style="text-align: center;">Esbós a mà d’una de les pàgines de la publicació</h6>
<p>El primer número, <em>“Ciència i Caritat</em> al descobert”, ens va permetre fixar moltes de les pautes gràfiques de la col·lecció, perquè malgrat que l’estructura estava ben definida, cada idea nova que sorgia mentre anàvem fent la maqueta ens plantejava reptes i preguntes.</p>
<p>El segon número, “Picasso 1936. Empremtes d’una exposició”, ha estat especialment complicat. A més a més de treballar amb un material gràfic molt diferent, hem hagut d’encabir en un suport estàtic una història en la qual intervenien múltiples elements dinàmics. La tecnologia emprada a l’exposició, pura interconectivitat, ha presentat al públic d’una forma molt més exhaustiva totes aquestes peces, però nosaltres,<strong> “atrapats” en el paper, hem hagut de rumiar molt el contingut de cada doble pàgina</strong> per ser capaços d’aconseguir un resultat equiparable.</p>
<p style="text-align: center;"><img class="aligncenter size-full wp-image-7307" style="border: 1px solid grey;" title="Versió 1 pàgina 2" src="1s-P%C3%A1gina_2.jpg" alt="" width="230"><img class="aligncenter size-full wp-image-7312" style="border: 1px solid grey;" title="3eres Página_2" src="3eres-P%C3%A1gina_2.jpg" alt="Versió 3 pàgina 2" width="230"><img class="size-full wp-image-7308 aligncenter" style="border: 1px solid grey;" title="1s Página_3" src="1s-P%C3%A1gina_3.jpg" alt="Versió 1 pàgina 3" width="230"><img class="aligncenter size-full wp-image-7313" style="border: 1px solid grey;" title="3eres Página_3" src="3eres-P%C3%A1gina_3.jpg" alt="Versió 3 pàgina 3" width="230"></p>
<h6 style="text-align: center;">Versións provisional i definitiva de les pàgines del núm. 2 de la col·lecció Focus</h6>
<p>Si muntar una maqueta és sempre com jugar amb un trencaclosques del qual ningú et dóna la imatge final a aconseguir, en aquest cas, construir-la ha estat, més que mai, enrevessat. Els dissenyadors han hagut de fer atractiu visualment allò que d’entrada no ho semblava (retalls de fulls de premsa, fragments de documents…) i construir una seqüència entenedora. Ells han assajat ordres d’imatges alternatius, han combinat els blancs, han encabit els peus de fotografies i han tractat d’establir un ritme atractiu. <strong>Volíem que el lector pacient fos capaç d’anar passant cada pàgina i sentir el desig de llegir els documents que li hem presentat </strong>i, poc a poc, pogués anar veient com es va arribar a muntar l’exposició del 1936.</p>
<p>Hauria estat més fàcil fer un llibre digital enriquit? Realment hem pogut explicar als lectors els lligams entre els diferents actors i elements conceptuals que expliquen l’exposició de Picasso del 1936? Són preguntes que jo personalment em continuo fent.</p>
<p style="text-align: center;"><img class="aligncenter size-full wp-image-7310" style="border: 1px solid grey;" title="1s Página_5" src="1s-P%C3%A1gina_5.jpg" alt="Versió 1 pàgina 5" width="230"><img class="aligncenter size-full wp-image-7315" style="border: 1px solid grey;" title="3eres Página_5" src="3eres-P%C3%A1gina_5.jpg" alt="Versió 3 pàgina 5" width="230"><img class="aligncenter size-full wp-image-7311" style="border: 1px solid grey;" title="1s Página_6" src="1s-P%C3%A1gina_6.jpg" alt="Versió 1 pàgina 6" width="230"><img class="aligncenter size-full wp-image-7316" style="border: 1px solid grey;" title="3eres Página_6" src="3eres-P%C3%A1gina_6.jpg" alt="Versió 3 pàgina 6" width="230"></p>
<h6 style="text-align: center;">Versións provisional i definitiva de les pàgines del núm. 2 de la col·lecció Focus</h6>
<p>Immersos ja en la preparació del proper número de la col·lecció, les dificultats són unes altres, però seguim treballant per resoldre aquest nou trencaclosques que ben aviat tindreu l’oportunitat de descobrir.</p>
<p><strong>Marta Jové</strong><br>
Publicacions</p>
</div>
      	<div class="options"></div>
      </article><div class="article_bottom_border"></div>
      <a href="59.html#" onclick="javascript:void(0);" class="show_button_link" id="show_id_link_9117"><div class="show_button"><div id="triangle_9117" class="article_triangle"></div></div></a>
  </div>
  
<script>

	$(document).ready(function(){
		$('.entry_summary').ellipsis();
		$('.summary_entry_title').ellipsis();
  	$('.show_button_link, .article').click(function(e) {
  		article_id = (this.id).replace('show_id_link_','');
			showArticle(article_id);
  	})
  });

</script>
</div>

	</div>
</body>
</html>
